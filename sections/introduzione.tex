\chapter{Introduzione}

La tesi si focalizza sul rilevamento di domini generati algoritmicamente (DGA) che sono utilizzati dalle Botnet per attuare comunicazione coi centri di Comando e Controllo (C\&C). Tale meccanismo è alla base dei principali malware quali Cryptolocker, Zeus, Ppushdo, Rovnix, Tinba, Conficker, Matsnu e Ramdo, che in tal modo riescono a superare i sistemi di difesa. Nel caso particolare dei DGA, la metodologia di difesa comunemente attuata è l'inclusione di grandi quantità di domini DGA in liste di esclusione statiche. Tale metodo lascia libertà agli attaccanti di modificare i propri algoritmi ed eludere la difesa. L'idea innovativa alla base di questa tesi è l'adozione di tecniche di classificazione basate su Machine Learning per migliorare le percentuali di rilevamento degli attacchi che utilizzano DGA.

All'interno del Capitolo~\ref{statodellarte} si enunciano i fondamenti teorici alla base di questo lavoro. Successivamente, nel Capitolo~\ref{projclass} si presenta il progetto di un classificatore realizzato mediante algoritmi di Machine Learning in grado di distingurere tra domini legittimi e domini DGA. All'interno dello stesso capitolo si presenta l'evoluzione di tale classificatore, realizzato mediante reti neurali, in grado di raggiungere il medesimo risultato senza l'ausilio di features ingegnerizzate.

Il successivo passo di miglioramento, presentato all'interno del Capitolo~\ref{adv}, è la realizzazione di un sistema di Generative Adversarial Network (\textit{abbr. GAN}) basato sull'architettura di un Autoencoder. Tale sistema estrae le caratteristiche fondamentali dei domini legittimi con lo scopo di creare domini sintetici su cui allenare il classificatore precedentemente realizzato. L'obiettivo di tale attività è rafforzare la capacità predittiva del classificatore, allenandolo con esempi mai visti in precedenza ed irrobustendolo rispetto a casi futuri.
 
All'interno del Capitolo~\ref{implementazione} viene mostrato il procedimento implementativo delle architetture presentate nei capitoli precedenti, in particolare si mostrano le conformazioni dei dataset utilizzati in fase di training, i parametri realizzativi degli algoritmi implementati e le tecniche di training applicate.

Nel Capitolo~\ref{risultati} viene mostrata un'analisi dettagliata dei risultati ottenuti e le problematiche incontrate durante la fase sperimentali dei classificatori e delle reti di Adversarial Learning. In ultima fase, all'interno del Capitolo~\ref{conclusioni} si riassume il lavoro svolto e si commenta in maniera sintetica i risultati ottenuti, assieme a possibili soluzioni di miglioramento.

\begin{figure}[!bp]
    \centering
	\input{figures/introduction.tex}
	\caption{Diagramma generale di progetto. \label{fig:intro}}
\end{figure}